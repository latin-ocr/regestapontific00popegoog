VI PRAEFATIO.

scriptorum recentiorum hactenus visum est et vulgo incognitum latet Honorii III regestum, quod evul-
gandi iam tempore Bollandistarum (oid. Propyl. p. 357) »grande procul dubio votum crat omnium stu-
diosorum historicae veritatis« La Porta du Theil‚ qui magnam Honorii epistolarum partem descripsit,
ex eis elegit illas, quae ad res Gallicas pertinebant, unde Bouquet·Brial selectum fecerunt atfinentium
ad publicas regni res gestas. — Regesta paparum qui Honorium in apostolica sede exceperunt, ex
diversissimis operibus conferri oportebat.

Etiam quae nullius vel tenuissimi momenti sunt. quibus continentur indulgentiae ecclesiis ac fidelibus
concessae aliaque huiuscemodi recepi. Nam in huiusmodi monumentis multa eaque scitu bene digna,
quae conditionem atque originem ipsam ecclesiarum, monasteriorum aliorumque similium religionis et
societatis institutorum patefaciunt, deprehendimus. Eandem ob causam provisiones ita dictas beneficio·
rum ecclesiasticorum haud praeterire volui, quiippe quae saepenumero plura non parvi momenti de
viris ecclesiasticis deque corum conditione nobis tradunt atquc produnt. Denique si de codem negotio
aut argumento ad plures simul scripturn reperi, selegi litteras eis missas ad quos idem negotium maxime
spectat, commemoratis duntaxat ceteris, quibus illud aeque commendatur.

Litteras decretales Innocentii III aliorumque paparum, quas Corpus iuris canonici exhibet, quan·
tum poteram ad fontes redegi3 illas autem Bonifacii VIII, cum sine inscriptione etc. in quaestiouibus
iuridicis generaliter et abstracte iudicium faciant, brevitatis causa omisi.

Litterae quas spurias putavi, numero Romano et † apposita signavi3 ubi reperire easdem possis,
pagina libri ultima indicat. Paparum diplomatis, quorum nibil cognitum nisi argumenta habemus
asteriscum ⁴⁵ adieci, ut ab aliis commodius secernantur.

Regesta quae libris non latine scriptis continentur, eadem qua scripta sunt lingua exhibui, quia
nomina villarum, civitatum etc. cum formis in originali adhibitis congruentia reddere difficilius, immo
impossibile erat. ’

Verba ipsa bullarum alc. quantum fieri commode potuit, in argumentis earum recensendis retinui
et duplici virgula ad initium et finem (a a) distinxi3 quae plus habere momenti videbantur, earum
argumenta paulo plenius enarravi, reliquis brevius percensitis. “

Nomina cardinalium bullis subscribentium diligenter collegi eo, quod ad pleniorem historiae in·
telligentiam chronologicamque factorum seriem adstruendam saepe ex istius generis notitiis utilitas non
parva emergit.

In collocandis pontificum litteris iuxta rectum annorum ordinem magnis interdum luctandum
erat difficultatibus. Si ubique causas et criticam disquisitionem subiungere voluissem, quamobrem sin·
gula regesta aine dato suis locis inserui, alterum non exiguum volumen replessent. Plurima diplomata
eiusdem temporis solo subscriptionis die discrepant. Cum enim multa transmitti oporteret nec uno
scriberentur aut darentur die, diversi temporis praeferunt notas. Maximam partem haec diplomata
per »Repetit n⁰ ....« inserui. Ubi vero varic dcta epistolis ‚apposita crant, suo quodque loco indicavi.

Nomina locorum his [ ] uncis explicare, nomina personarum illis ( l supplere studui.

A ternpore quo nostrum hoc opus incipit et excurrit, semper in bullis etc. pontificiis is ordo
observatur, ut annus incarnationis sumatur a die 25. Martii stannus pontificatus a die consecrationis
numeretur. Quae diplomata n papis ante eorum consecrationem edita referuntur, ea mensem ac diem
enunciant, annum vero pontificatus omnino reticent. Diem, mensem, annum etc. origInalem quo data
diplomata sunt, ubique regestis abbreviata forma apposui, quo facilius, num datram sit vere recti·
ficetum, cognoscere possis.

Temporibus Innocentii III indictiones a mense Septembri exordiuntur, scd num firmo satis argu·
mento hoc asservatum fuerit nescimus. Etenim inter tot ac tantas, quae adhuc supersunt Innocentii III
bullas quas dicunt consistoriales, paucae admodum occurrunt, in quibus indictio aut amensa Septembri

 

